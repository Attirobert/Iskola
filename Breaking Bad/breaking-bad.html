<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Breaking Bad</title>
</head>

<body style="background-color: #f5f5f5;">
    <center>
        <table border-style="hidden" width="800px" align="middle">
            <tr>
                <td>
                    <img src="source/breaking-bad.jpg">
                    <h1>10 ok, amiért csodálatos a Breaking Bad (és 3 lehetőség, hogyan lehet vége)</h1>
                    <div>
                        plankog
                        <font color="#29af0a">KÚLTÚRA</font>
                        augusztus 21., 20:08
                    </div>
                    <ul style="padding: 0 10 0 10;">
                        <li style="margin: 5px;">
                            Az utolsó szezon fut a Breaking Badben.
                        </li>
                        <li style="margin: 5px;">
                            Ez az a sorozat, amiben egy középiskolai kémiatanár, miután megtudja, hogy rákos, beszáll a kristálymet-üzletbe, mert se a kezelésére nincs elég pénz, se a családjának nem marad, ha ő meghal. Aztán jönnek a durvábbnál durvább fordulatok.
                        </li>
                        <li style="margin: 5px;">
                            Amikor öt éve elindult, egyáltalán nem volt kiemelkedő. Mára a televíziózás egyik csúcsa lett.
                        </li>
                        <li style="margin: 5px;">
                            Itt van tíz ok, hogy miért, aztán három lehetőség, hogy mi lehet a vége.
                        </li>
                        <li style="margin: 5px;">
                            A cikk utolsó pontjáig nyugodtan olvassa el az is, aki még nem látta, de tervezi.
                        </li>
                        <li style="margin: 5px;">
                            Egész pontosan: aki még nem látta, de tervezi, a legjobb, ha most azonnal elkezdi.
                        </li>
                    </ul>
                    <h1>10. Egészen jól mutatja be a kristálymet-üzletet</h1>
                    <div>Messze nem tökéletesen, de azért tényleg egész jól. A Washington Post összeállítása szerint a titkos szuperlaboratóriumok, a mexikói kartellek brutalitása és a pénzmosási kísérletek is viszonylag élethűen jelennek meg a sorozatban.
                        Vannak ugyan pontatlanságok is, például az, hogy a kristály tisztasága valójában nem olyan fontos szempont a fogyasztóknak, mint ebben a sorozatban (közgazdaságtanilag fogalmazva, ez egy tipikusan rugalmatlan piac, vagy ahogy a
                        Wire-ben mondják, itt akkor is többet keresel, ha rosszabbul teljesítesz, úgyis megveszik). És ami még fájóbb: a keresleti oldalról kimarad az is, hogy kristálymetet sokszor nem kifejezetten szétcsúszott vesztesek, hanem önmagukat
                        szétdolgozó polgárok használnak. Ezzel együtt is, ha nem is realistán, de költőien ábrázolja az amerikai kisvárosokat megfojtó kirstálymet-piacot.
                    </div>
                    <h1>9. Egyre jobb és jobb</h1>
                    <div>
                        A második szezon első részét 2,9 millióan nézték meg. Az utolsó szezon első részét 5,9 millióan (amiben persze a letöltők nincsenek benne). Az összesített kritikusi értékelés szezonról szezonra kúszott feljebb, már bőven a túlértékelés-gyanús zónába.
                        És ez nem véletlen. A sorozat dinamikáját adó jellemfejlődés (vagy éppen bukás) fokozatosan válik annyival komplexebbé és több rétegűvé, hogy a végére már bőven túlmutat egy átlagos sorozat keretein.
                    </div>
                    <h1>8. Ikonikus pillanatok</h1>
                    <div>
                        Egy sorozatnak kellenek jelenetek, képek, pillanatok, amik ugyan a saját kontextusukban a legerősebbek, de az erejük azon túl sem veszik el, és egyszerűen ott maradnak a néző fejében akkor is, ha már nem emlékszik pontosan a cselekmény minden szálára.
                        A Breaking Bad eleinte is szolgált ilyenekkel, az utolsó szezonra pedig gyakorlatilag minden jelenet ilyen. Az én két kedvencem: amikor Waltert először kapja el annak az íze, hogy ő a király a környéken, és felesége, Sklyer jéghideg
                        bejelentése a családi vacsora előtt.
                    </div>
                    <h1>7. Színészek</h1>
                    <div>
                        A sorozatot ért kritikák egy fontos része arról szól, hogy a női szereplők nem eléggé kidolgozottak. Ebben volt is valami a korábbi évadokban, de már biztosan nem igaz, ahogy Skyler átlakulása az ötödik szezon drámaiságának egyik központi kérdése lett.
                        De a legfontosabb itt is a főszereplő, Bryan Cranston, akinek alakítása hosszú idő óta a legerősebb tévés jelenlét, bármelyik arcát mutatja éppen.
                    </div>
                    <h1>6. Bátorság</h1>
                    <div>
                        Bár a mainstream amerikai sorozatok már egyre kevesebb tabut ismernek, a Breaking Bad még ebben a mezőnyben is elég sok mindent megenged magának. Akár azt is, hogy mer lassabb lenni, vagy éppen amikor lassabb kibontakozást várna a néző, sokkal gyorsabb.
                        Más szempontból itt ártatlan gyerekek halála sem tabu, ami pedig a legfontosabb, hogy a főszereplőjéből, akivel a nézőknek mégiscsak hosszú időn keresztül együtt kell élniük, mer olyan sötét és visszataszító alakot formálni, hogy
                        a kezdeti együttérzésből a végére semmi se maradjon.
                    </div>
                </td>
            </tr>
    </center>
</body>

</html>